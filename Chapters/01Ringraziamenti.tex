Desidero esprimere un profondo ringraziamento al Prof. Nowostawski per avermi offerto l'opportunità di lavorare su questa tesi e per il suo costante e prezioso sostegno. Inoltre, ringrazio la NTNU per avermi accolto durante l'ultimo anno del mio percorso universitario.

Un sentito grazie anche alla Prof.ssa Gatteschi per la sua preziosa disponibilità nel seguirmi in questo lavoro di tesi.

Grazie di cuore a tutte le persone che mi hanno accompagnato in questi anni di università. I miei compagni di corso, i colleghi del team Policumbent, gli amici con cui ho condiviso l’Erasmus in Norvegia e gli amici di una vita. 

Un grosso grazie va ai miei genitori, che hanno sempre creduto in me e mi hanno dato tutti i mezzi possibili per perseguire i miei sogni.

Infine, grazie a  Greta, la mia compagna di viaggio in questi difficili, ma bellissimi, anni universitari.